<h1 id="staccato">Staccato</h1>
<p>Se il legato è base essenziale della tecnica pianistica, non è meno importante lo <strong>staccato</strong>. Esso si suddivide in due specie: quello che si ottiene col semplice movimento del dito, facendogli abbandonare il tasto appena suonato, ma senza intervento della mano che rimane immobile. Lo <strong>staccato normale</strong>, invece, è quello cosiddetto di polso, il quale viene ottenuto rialzando subito la mano con un leggero movimento del polso. Una terza e utilissima forma di staccato è quella che risulta dalla combinazione delle due precedenti: ritiro immediato del dito dal tasto e contemporaneo rialzo della mano.</p>
