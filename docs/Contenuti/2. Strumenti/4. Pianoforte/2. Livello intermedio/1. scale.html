<h1 id="scale">Scale</h1>
<p>Il possedere a fondo il meccanismo delle scale è condizione indispensabile di una buona tecnica. Sin dai primi passi, bisogna tener presente che l’azione del pollice nelle scale non deve recare nessuna ineguaglianza di sonorità e nessuna modificazione nella tenuta o nel gioco delle altre dita.</p>
<p><strong>Passaggio del pollice</strong></p>
<p>È indispensabile imparare sin dall’inizio il passaggio del pollice nella scala scendente alla mano destra e discendente alla sinistra, avviando quel dito, appena finisce di suonare, verso la posizione successiva, in modo che, quando viene il momento di suonare la nota, il pollice sia vicinissimo al successivo tasto. La mano deve rimanere estranea a questo lavoro del pollice ma deve anche favorirlo attraverso una giusta posizione, cioè la mano dovrà essere voltata in senso contrario alla marcia della scala e alla direzione nella quale si esercita lo sforzo del pollice.</p>
