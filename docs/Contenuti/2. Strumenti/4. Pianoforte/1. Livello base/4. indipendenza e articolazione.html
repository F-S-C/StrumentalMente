<h1 id="indipendenza-e-articolazione-delle-dita">Indipendenza e articolazione delle dita</h1>
<p>Una volta ben assimilata la posizione della mano, bisogna concentrarsi sull’indipendenza e l’articolazione delle dita. La posizione della mano sulla tastiera è quella stessa della mano abbandonata a se stessa durante il riposo ed è quindi conforme alla sua natura, invece le dita tutto sono, allo stato naturale, fuorché indipendenti. Quindi è necessario uno studio attento, razionale e riflessivo che può conferire alle dita del pianista quella indipendenza totale che le fa simili alle varie parti di un motore.</p>
<p>Per articolazione delle dita s’intende muovere liberamente le dita usando le naturali giunzioni che le collegano alla mano. Il sollevare leggermente le dita prima di abbassare i tasti è utile per accumulare quella piccola distanza necessaria per imprimere la giusta accelerazione al movimento.</p>
