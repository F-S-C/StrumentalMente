<h1 id="posizione-della-mano">Posizione della mano</h1>
<p>Il sistema articolatorio si basa essenzialmente sull’indipendenza delle dita. La mano ,assumendo una posizione leggermente concava (cioè la sua posizione naturale e rilassata), si appoggerà sulla tastiera in modo che le dita si trovino in corrispondenza delle cinque note prescelte.</p>
<p>Le dita, ricurve, non dovranno schiacciarsi o unirsi troppo. Il mignolo dovrà restare dritto affinché la mano abbia maggiore stabilità e il pollice dovrà formare una linea retta con il tasto su cui si appoggia, evitando di piegare in fuori o in dentro la prima falange. L’appoggio del pollice sul tasto non deve oltrepassare la radice dell’unghia.</p>
<p>Le braccia non devono essere aderenti al corpo ma nemmeno troppo distanti da esso, e non bisogna sedersi eccessivamente vicino allo strumento.</p>
