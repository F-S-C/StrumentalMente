<h1 id="principi-fondamentali-del-pianoforte">Principi fondamentali del pianoforte</h1>
<p>L’esecuzione pianistica si basa su pochissimi principi fondamentali ed essenziali di grande semplicità.</p>
<p>Il primo principio consiste nel considerare la tecnica pianistica come la conseguenza di una pura attività spirituale. Vale a dire che bisogna rinunciare definitivamente a credere che le dita abbiano una loro vita propria e indipendente.</p>
<p>Bisogna, invece, iniziare a considerare le dita come una parte del corpo che obbedisce unicamente alla volontà del cervello.</p>
<p>Un secondo principio, non meno essenziale, è il seguente. Il pianista dovrà costantemente sforzarsi di raggiungere una tecnica naturale, semplice, sintetica, razionale e costruttiva che gli consenta di eseguire musiche di qualsiasi epoca con la maggiore semplicità e naturalezza.</p>
<p>Un terzo principio, non meno importante dei precedenti, è quello di educare sin dall’inizio il proprio orecchio ad ascoltare ciò che si fa con le mani. Quindi, bisogna sviluppare al massimo la facoltà di ascoltarsi durante ogni istante di esecuzione.</p>
