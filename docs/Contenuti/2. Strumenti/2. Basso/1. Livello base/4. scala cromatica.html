<h1 id="scala-cromatica">Scala cromatica</h1>
<p>A ciascuna corda premuta del basso su tasti differenti corrispondono note diverse. La successione delle note ottenibili sulla stessa corda produce una particolare <strong>scala</strong>, che può essere <strong>ascendente</strong> oppure <strong>discendente</strong>, a seconda che proceda dal grave all’acuto o viceversa. Tale scala è detta <strong>cromatica</strong>, ed è data dalla successione dei 12 suoni che compongono l’<strong>ottava</strong>, ossia lo spazio compreso tra un do e quello successivo, oppure tra un re e quello successivo eccetera. Procedendo di tasto in tasto sulla stessa corda, si sale di volta in volta di un <strong>semitono.</strong> Così, nella scala cromatica al do segue il do diesis, e quindi al re, il re diesis, il mi, il fa, il fa diesis eccetera. Viceversa, scendendo, dopo il do acuto, segue il si, il si bemolle, il la, il la bemolle, il sol, e così via.</p>
<p><img src="media/image1.JPG" style="width:5.92708in;height:2.1875in" /></p>
