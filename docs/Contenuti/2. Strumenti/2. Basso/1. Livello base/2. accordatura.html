<h1 id="accordatura">Accordatura</h1>
<p>Accordare il basso elettrico è un’operazione facile, ma che va eseguita con cura seguendo semplici regole di base.</p>
<p>Il basso va accordato piuttosto spesso perché l’uso e gli sbalzi di temperatura e di umidità tendono a cambiare la tensione applicata alle corde e quindi anche l’intonazione.</p>
<p>Nei bassi a quattro corde queste corrispondono alle seguenti note (dalla più grossa a quella più sottile): <strong>quarta</strong> corda <strong>mi</strong> (E), <strong>terza</strong> corda <strong>la</strong> (A), <strong>seconda</strong> corda <strong>re</strong> (D), <strong>prima</strong> corda <strong>sol</strong> (G).</p>
<p>Si utilizzerà un accordatore, a clip oppure da tavolo, per verificare l’<strong>intonazione delle singole corde</strong> e quindi applicare la correzione necessaria affinché lo strumento sia perfettamente accordato.</p>
<p>Dopo aver suonato la prima corda si andrà ad osservare il display dell’accordatore, sul quale apparirà la lettera della nota che si sta suonando e un indicatore o lancetta digitale che si discosta oscillando più o meno dal centro. L’obiettivo è quello di stabilizzare l’indicatore al centro quando si sta suonando la corda in questione.</p>
<p>Se l’indicatore del display tende verso <strong>sinistra</strong> dal centro, significa che la nota emessa dalla corda è <strong>calante</strong>, cioè <strong>troppo bassa</strong>. Quindi per stabilizzarla bisogna girare la chiavetta relativa alla corda in questione in <strong>senso antiorario.</strong> Mentre, se l’indicatore tende verso <strong>destra</strong> dal centro, significa che la nota emessa dalla corda è <strong>crescente</strong>, cioè <strong>troppo alta</strong>. Quindi per stabilizzarla bisogna girare la chiavetta della relativa corda in questione in <strong>senso orario</strong>.</p>
<p>Dopo aver stabilizzato l’indicatore al centro, si effettua lo stesso procedimento passando alle altre corde.</p>
